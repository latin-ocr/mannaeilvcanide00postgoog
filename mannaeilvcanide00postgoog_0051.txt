8

LVCANI DE BELLO CIVILI

aethera seu totum discordi obsistere caelo
perspexitque poIOS, seu numen in aethere maestum
solis in obscuro pugnam pallore notauit. 200
dissimilem certe cunctis quos explicat egit
Thessalicum Natura diem. si cuncta perito

augure mens hominum caeli noua signa notasset,
spectari toto potuit Pharsalia mundo·

o summos hominum, quorum Fortuna per orbem 205
signa dedit, quorum fatis caelum omne uacauit.

haec et apud seras gentes populosque nepotum,

siue sua tantum uenient in saecula fama,

siue aliquid magnis nostri quoque cura laboris
nominibus prodesse potest, cum bella legentur, ¹ 210
spesque metusque simul perituraque uota monebunt,
attonitique omnes ueluti uenientia fata,

non transmissa, legent et adhuc tibi, Magne, fauebunt.

Pompcy's order of battle.

MileS, ut aduerso Phoebi radiatus ab ictu
descendens totos perfudit lumine colles, 215
non temere immissus campis stetit ordine cert0,
infelix acieS. cornus tibi cura sinistri,

Lentule, cum prima, quae tum fuit optima benc,

et quarta legione datur. tibi, numine pugnax

aduerso Domiti, dextri frons tradita Martis. 220
at medii robur belli fortissima densant

agmina, quae Cilicum terris deducta tenebat

Scipio, miles in hoc, Libyco dux primus in orbe.

at iuxta fluuios et stagna undantis Enipei
Cappadocum montana cohors et largus habenae 225
Ponticus ibat eques, sicci sed plurima campi
tetrarchae regesque tenent magnique tyranni, ’

atque omnis Latio quae seruit purpura ferro.

 

 

