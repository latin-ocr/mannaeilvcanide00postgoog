22 LVCANI DE' BELLo. c1V1L1

inque hostis cadat arma sui3 quis pectora fratris
caedat et, ut notum possit spoliare cadauer,

abscisum longe mittat caput 3 ora parentis

quis laceret nimiaque probet spectantibus ira,

quem iugulat, non esse patrem. mors nulla querella 630
digna sua est, nullosque hominum lugere uacamus.
non istas habuit pugnae Pharsalia parteS,

quas aliae clades: illic per fata uirorum,

per populos hic Roma perit: quae militis illic,

mors hic gentis erat 3 sanguis ibi fluxit AchaeuS‚ 635
PonticuS‚ Assyrius3 cunctos haerere cruores

Romanus campisque uetat consistere‘torrenS.

maius ab hac acie, quam quod sua saecula ferrent,
uolnus habent populi3 plus est quam uita salusque
quod perit3 in totum mundi prosternimur aeuumt 640
uincitur his gladiis omnis quae seruiet aetas,

proxima quid suboles aut quid meruere nepotes Ο

in regnum nasci? pauide num gessimus arma,
teximus aut iugulos? alieni poena timoris

in nostra ceruice sedet. post proelia natis 645
si dominum, Fortuna, dabaS, et bella dedisses.

Pompey sees that all is over and rett‘res undaunted
from tlte field.

Iam Magnus transisse deos Romanaque fata
senserat infelix, tota uix clade coactus
fortunam damnare suam. stetit aggere campi
eminus, unde omnis sparsas per Thessala rura* 650
adspiceret clades quae bello obstante latebant.
tot telis sua fata peti, tot corpora fusa,
ac se tam multo pereuntem sanguine uidit.
nec, sicut mos est miseriS, trahere omnia secum
mersa iuuat gentesque suae miscere ruinae: 655

