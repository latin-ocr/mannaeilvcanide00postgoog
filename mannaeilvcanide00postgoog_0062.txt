ΗΕ vn 502—568. 19

hic numerus totos tibi uestiat ossibus agros:

aut si Romano compleri sanguine mauis,

istis parce precor; uiuant Galataeque Syrique, 540
Cappadoces Gallique extremique orbis Hiberi,
Armenii, Cilices3 nam post ciuilia bella

hic populus Romanus erit. semel ortus in omnes

it timor, et fatis datus est pro Caesare cursus.

me bioody fight in tlte centra. Caesar's actebzty.

Ventum erat ad robur Magni mediasque cateruas. 545
quod totos errore uago perfuderat agrOS‚
constitit hic bellum, fortunaque Caesaris haesit.
illic non regum auxiliis collecta iuuentus
bella gerit ferrumque manus mouere rogatae:
ille locus fratres habuit locus ille parentes, 5 50
hic furor, hie rabieS, hic sunt tua crimina, Caesar:
hanc fuge, menS, belli partem tenebrisque relinque,
nullaque tantorum discat me uate malorum,
quam' multum bellis liceat ciuilibuS, aetas.
a potius pereant lacrimae pereantque querellae; 55 5
quidquid in hac acie gessisti, Roma, tacebo.
hic Caesar, rabies populi stimulusque furorum,
ne qua parte sui pereat scelus, agmina circum
it uagus atque animis ignes flagrantibus addit 3
inspicit et gladioS, qui toti sanguine manent, 560
qui niteant primo tantum mucrone cruenti,
quae presso tremat ense manuS‚ quis languida tela,
quis contenta ferat, quis praestet bella iubenti,
quem pugnare iuuet, quis uoltum ciue perempto
mutet3 obit latis proiecta cadauera campis; 565
uolnera multorum totum fusura cruorem
opposita premit ipse manu. quacumque uagatur,
sanguineum ueluti quatiens Bellona flagellum,

2--2

