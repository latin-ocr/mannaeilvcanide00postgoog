20 LVCANI DE BELLO CIVILI

Bistonas aut Mauors agitans si uerbere saeuo

Palladia stimulet turbatos aegide curruS, 570
nox ingens scelerum est3 caedes oriuntur, et instar
immensae uocis gemituS, et pondere lapsi

pectoris arma sonant confractique ensibus ensesÎ‡
ipse manu subicit gladios ac tela ministrat,

aduersosque iubet ferro confundere uoltus, 575
promouet ipse acies3 inpellit terga suorum:

uerbere conuersae cessantis excitat hastae.

in plebem uetat ire manus monstratque senatum.

scit, cruor imperii qui sit, quae uiscera rerum,

unde petat Romam, libertas ultima mundi 580
quo steterit ferienda loco, permixta secundo

ordine nobilitas uenerandaque corpora ferro

urguentur. caedunt Lepidos caeduntque Metellos
Coruinosque simul Torquataque nomina, regum

saepe duces summosque hominum te, Magne, remoto.

Brutus seeks to kill Caesar.

Illic plebeia contectus casside uoltus 586
ignotusque hosti quid ferrum, Brute, tenebas?
o decus imperii, spes o suprema senatuS,
extremum tanti generis per saecula nomen,
ne rue per medios nimium temerarius hosteS, 590
nec tibi fatales admoueris ante Philippos,
Thessalia periture tua. nil proficis istic
Caesaris intentus iugulo: nondum attigit arcem
iuris et humanum columen, quo cuncta premuntur,
egressus meruit fatis tam nobile letum. 595
uiuat et, ut Bruti procumbat uictima, regnet.

 

 

