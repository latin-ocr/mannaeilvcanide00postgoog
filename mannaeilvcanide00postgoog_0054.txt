ΜΒ. vn 2 59—324 1 1

uicistis. uideor fluuios spectare cruoris

calcatosque simul reges sparsumque senatus

corpus et immensa populos in caede natantiS.

sed mea fata moror, qui uos in tela furentis 295
uocibus his teneo. ueniam date bella trahenti:

spe trepido: haud umquam uidi tam magna daturos
tam prope me superos 3 camporum limite paruo
absumus a uotis: ego sum cui Marte peract0,

quae populi regesque tenent, donare licebit. 300
quone poli motu, quo caeli sidere uers0,

Thessalicae tantum, superi, permittitis orae?

aut merces hodie bellorum aut poena paratur.
Caesareas spectate cruceS, spectate, catenaS,

et caput hoc positum rostris effusaque membra, · 305
Saeptorumque nefas et clausi proelia Campi.

cum duce Sullano gerimus ciuilia bella.

uestri cura mouet: nam me secura manebit

sors quaesita manu3 fodientem uiscera cernet

me mea qui nondum uicto respexerit hoste. 310
di, quorum curas abduxit ab aethere tellus
Romanusque labor, uincat quicumque necesse

non putat in uictos saeuum destringere sermm,

quique suos ciueS, quod signa aduersa tulerunt,

non credit fecisse nefas. Pompeius in arto 3¹ 5
agmina uestra loco uetita uirtute moueri

cum tenuit, quanto satiauit sanguine ferrum!

uos tamen hoc oro, iuuenes, ne caedere quisquam
hostis terga uelit 3 ciuis, qui fugerit, esto.

sed dum tela micant, non uos pietatis imago 320
ulla nec aduersa conspecti fronte parentes
commoneant: uoltus gladio turbate uerendos,

siue quis infesto cognata in pectora ferro

ibit, seu nullum uiolabit uolnere pignus:

